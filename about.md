---
layout: page
title: Magamról
tags: []
date: 2018-11-06
comments: false
---

<img src="{{ site.selfie }}" class="img-circle" style="text-align: center;">

2006-ban végeztem okleveles pszichológusként a Szegedi Tudományegyetemen. Egyetemi tanulmányaim alatt szerzőtársammal, szociálpszichológiai témájú kutatásunkkal az Országos Tudományos Diákköri Konferencián első helyezést értünk el, majd elnyertük a Pro Scientia Aranyérmet. Doktori tanulmányaimat az ELTE Szocializáció és Társadalmi folyamatok képzési programján folytattam, 2018-ban szereztem doktori címet.

Több évig oktattam a Szegedi Tudományegyetem Pszichológiai Intézetében, valamint az ELTE PPK Társadalom- és Neveléspszichológia Tanszékén főképp fejlődéslélektani, szociálpszichológiai és gyermekvédelmi témájú kurzusokat. Jelenleg a Pázmány Péter Katolikus Egyetem Pszichológiai Intézetének  adjunktusa vagyok, valamint óraadóként dolgozom a Károli Gáspár Református Egyetemen.
 
A kutatás mellett a pszichológia alkalmazott területeivel foglalkozom. Több, mint tíz évet voltam az Alapítvány az Örökbefogadó és Nevelőszülőkért civil szervezet pszichológusa, melynek során betekintés nyertem a gyermekvédelmi szakellátás bizonyos részeibe,  nevelőszülőkkel, továbbá náluk elhelyezett, gondozásban élő fiatalokkal dolgoztam.

Tanácsadó szakpszichológusként fiatal felnőttekkel, felnőttekkel dolgozom magánellátás keretében.
