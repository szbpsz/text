---
layout: page
title: Magamól
tags: []
date: 2018-11-06
comments: false
---

<img src="{{ site.selfie }}" class="img-circle" style="text-align: center;">

2006-ban végeztem okleveles pszichológusként a Szegedi Tudományegyetemen. Egyetemi tanulmányaim alatt szerzőtársammal, szociálpszichológiai témájú kutatásunkkal az Országos Tudományos Diákköri Konferencián első helyezést értünk el, majd elnyertük a Pro Scientia Aranyérmet. Doktori tanulmányaimat az ELTE Szocializáció és Társadalmi folyamatok képzési programján végeztem, 2018-ban szereztem doktori címet.

Több évig oktattam a Szegedi Tudományegyetem Pszichológiai Intézetében, valamint az ELTE PPK Társadalom- és Neveléspszichológia Tanszékén főképp fejlődéslélektani és szociálpszichológiai témájú kurzusokat. Jelenleg a Pázmány Péter Katolikus Egyetem Pszichológiai Intézetének oktatója vagyok.
 
A kutatás mellett a pszichológia alkalmazott területeivel is foglalkozom. Több, mint tíz éve az Alapítvány az Örökbefogadó és Nevelőszülőkért civil szervezetnél gyermekvédelmi szakellátásban kezdtem dolgozni nevelőszülőkkel, továbbá náluk elhelyezett, gondozásban élő fiatalokkal, akik számára egyéni és csoportos foglalkozásokat, filmklubokat, táborokat szervezek. 
